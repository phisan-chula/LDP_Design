# LDP_Design
ซอฟต์แวร์ช่วยออกแบบการฉายแผนที่ความคลาดเคลื่อนต่ำ (Low Distortion Map Projection : LDP) สำหรับโครงการก่อสร้าง ระบบจะให้นิยามการฉายแผนที่เป็นสรูปตริงส์ PROJ ที่นิยมใช้ในซอฟต์แวร์ GIS/CAD โดยทั่วไป<BR>

เพื่อให้ผู้ใช้ได้ศึกษาหลักการออกแบบการฉายแผนที่ LDP แสดงผลการวิเคราะห์เป็นภาพแผนที่และนำผลลัพธ์ไปใช้จริง ระบบซอฟต์แวร์สามารถอ่านข้อมูลแนวเส้นทางแล้วกำหนดจุดสุ่มตามความละเอียดที่ผู้ใช้ต้องการ ซอฟต์แวร์ LDP_Colab จะช่วยวิเคราะห์ลักษณะของภูมิประเทศโดยการอ่านจากฐานข้อมูลจากแบบจำลองระดับ SRTM15+V2.1 และค่าแก้ยีออยด์จากแบบจำลอง Earth Gravitational Model 2008 : EGM2008 (N) จากนั้นนำไปผลิตค่าสเกลแฟกเตอร์เนื่องจากความสูงเหนือทรงรีโลก (HSF) แล้วนำไปคำนวณร่วมกับค่าสเกลแฟกเตอร์เนื่องจากการฉายแผนที่ (Point Scale Factor :PSF) เพื่อให้ได้ค่าสเกลแฟกเตอร์ร่วม (Combined Scale Factor :CSF) ที่ในภาพรวมคาดหวังให้ CSF มีค่าน้อยกว่า ±20 ppm ภาพรวมของค่า CSF ในพื้นที่ศึกษาเป็นปัจจัยสำคัญในการประเมินผลการออกแบบการฉายแผนที่ความคลาดเคลื่อนต่ำที่เหมาะสมต่อการนำไปใช้กับโครงการเพียงใด ในงานวิจัยยังได้สรุปผลการประยุกต์ใช้การฉายแผนที่ความคลาดเคลื่อนต่ำ (LDP) ร่วมกับการใช้ระบบพิกัดการฉายแผนที่ตามมาตรฐานเดิม เช่น ระบบพิกัดยูทีเอ็ม โดยมีข้อแนะนำและการชี้ประเด็นสำหรับแต่ละภาระงานว่าควรจะเลือกใช้ค่าพิกัดการฉายแผนที่แบบใด นอกจากนี้งานวิจัยยังได้ตรวจสอบความถูกต้องเชิงเลขและความเข้ากันได้ของนิยามการฉายแผนที่กับซอฟต์แวร์ GIS อื่น ๆ เช่น GeographicLib ที่ถือได้ว่ามีความละเอียดถูกต้องสูงสุด และ Global Mapper ที่นิยมใช้ในงานสำรวจทำแผนที่อย่างกว้างขวาง เป็นต้น
คำสำคัญ: หลักการออกแบบการฉายแผนที่ความคลาดเคลื่อนต่ำ(แอลดีพี); สเกลแฟกเตอร์ร่วม(ซีเอสเอฟ) การฉายแผนที่         ทรานสเวอร์สเมอร์เคเตอร์ (ทีเอ็ม); การฉายแผนที่แลมเบิร์ตคอนฟอร์มอลโคนิค (แอลซีซี); การฉายแผนที่เมอร์เคเตอร์แกนเฉียง (โอเอ็มซี); พีอาร์โอเจ; พีอาร์โอเจซีเอส ดับเบิ้ลยูเคที
